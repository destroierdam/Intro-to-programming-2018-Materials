# Задачи

## Електронен часовник (watch)

Дадено е число N. От началото на денонощието са минали N минути. Определете колко часа и колко минути ще показва електронния часовник в този момент.

**Вход:** Програмата трябва да изведе две числа: часовете (от 0 до 23) и минутите (от  до 59). **Числото N може да е по-голямо от броя на минутите в денонощието.**

**Изход:** Програмата трябва да изведе две естествени числа: колко часа и колко минути ще показва часовника.

**Примери:**

Вход: 150

Изход: 2 30 

Вход: 1441

Изход: 0 1

## Трайчо гледа жаба (frog)

Трайчо се е прибрал на село и е седнал до едно езерце. Забелязал нещо много странно. Една редица от N+1 камъка и една жаба, която стои върху най-левия(нулевия). Всяка секунда тя скача на камъка вдясно, докато не стигне най-десния камък(N-тия), после започва да скача наляво отново всяка секунда, докато не стигне най-левия, и така нататък. Трайчо се чуди ако жабата започне от най-левия камък на кой камък ще е след Т секунди?

**Номерацията на камъните започва от 0.**

**Вход:** Въвеждат се две неотрицателни числа: N - броя камъни и T - секундите след които Трайчо се чуди къде ще бъде жабата.

**Изход:** Извежда се едно число от 0 до N - на кой камък ще стои жабата. 

**Пример:**

Вход: 5 8

Изход: 2

**Обяснение:** Жабата започва от нулевия камък в момент 0 секунди. Скача надясно до 5-тия камък за 5 секунди, после наляво до втория камък за още 3 секунди.

## Брой неотрицателни числа (nonNegative)

Програмата трябва да чете от клавиатурата цели числа докато не срещне отрицателно и да изведе броя на неотрицателните числа.

**Пример:**

Вход: 1 2 0 3 5 6 4 -15

Изход: 7

## Поредно число на Фибоначи (whatFib)

Дадено е естествено число N. Определете дали е число на Фибоначи и ако е - изведете кое по ред е, а ако не е - изведете -1.

**Примери:**

Вход: 8

Изход: 6

Вход: 10

Изход: -1

## Триъгълник на Паскал (pascal)

Напишете програма, която по дадено N - естествено число, строи Триъгълника на Паскал до N-ти ред.

**Пример:**

Вход: 5

Изход:

	1
	
	1       1
	
	1       2       1
	
	1       3       3       1
	
	1       4       6       4       1
	
	1       5       10      10      5       1

## Рали (race)

В едно рали участват N коли. Всяка от стартира в определено време и завършва в определено време. Определете коя кола е преминала трасето най-бързо и за колко време го е минала.

**Вход:** От клавиатурата първо се въвежда N - броя коли, участващи в ралито. Следват N реда. На всеки ред са записани четири числа: Първите две показват в коя минута и в коя секунда е тръгнала колата, а следващите две - в коя минута и в коя секунда е приключила.

**Изход:** Трябва да се изведат три числа: първото показва коя по ред кола е минала ралито най-бързо, а другите две показват съответно за колко минути и за колко секунди е минала ралито.


**Пример:**

Вход:

	10
	
	5 12 7 14
	
	6 5 7 50
	
	7 20 8 40
	
	8 30 9 15
	
	9 0 10 50
	
	11 0 12 45
	
	12 30 15 00
	
	14 30 16 05
	
	16 00 17 32
	
	17 30 18 46

Изход: 

	4 
	
	0 45

## Трайчо и интересните числа (interesting)

Трайчо се натъкнал на списък от числа. Сега той се чуди колко от тях са му интересни. Трайчо смята едно число за интересно ако цифрите му са в ненамаляващ ред. Напишете програма, която по даден списък от неотрицателни числа проверява дали те са интересни.

**Вход:** На първия ред ще има едно число N - броя числа от списъка на Трайчо. Следват N реда с по едно число - числата от списъка на Трайчо.

**Изход:** Трябва да се изведат N реда, на всеки от които има YES или NO: всеки ред показва дали съответното число от списъка е интересно.

**Пример:**

Вход:

	5
	123
	1111
	15678
	341
	0

Изход:

	YES
	YES
	YES
	NO
	YES