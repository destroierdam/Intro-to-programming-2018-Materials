# Задачи
## Знак на число (signx)
##### https://informatics.msk.ru/mod/statements/view3.php?id=276&chapterid=2959#1
В математиката, функцията sign(x) се определя така:

sign(x) = 1, при x > 0

sign(x) = -1, при x < 0

sign(x) = 0, при x == 0

Напишете програма, която при дадено x, извежда стойността на sign(x).

## Две числа (twoNumbers)
##### https://informatics.msk.ru/mod/statements/view3.php?id=276&chapterid=293#1
Дадени са две цели числа. Програмата трябва да изведе 1, ако първото е по-голямо, 2 ако второто е по-голямо и 0, ако са равни.

**Примери**

Вход: 2 5

Изход: 2

Вход: 10 3

Изход: 1

Вход: 7 7

Изход: 0

## Три числа (threeNumbers)
##### https://informatics.msk.ru/mod/statements/view3.php?id=276&chapterid=293#1

Програмата прочита три числа и трябва да изведе най-голямото от трите

**Пример**

Вход: 5 4 12

Изход: 12


## Трайчо си почива с питие (TraichoHasADrink)
Трайчо днес се е изморил и му се пие нещо. Той обича ракия и бира и винаги ги пие студени, а ракията И с лед. Обаче не е сигурен нито дали ги е сложил в хладилника, нито дали има лед за ракията. Ако е сложил бирата в хладилника ще пие бира. Ако не е сложил бирата, но е сложил ракията и има лед в камерата пак няма да ходи до магазина. В противен случай ще трябва да си купи студена бира от магазина. Помогнете му да определи дали ще пийне у тях или ще трябва да си купи студена бира от магазина.

**Вход**: От клавиатурата се въвежда с 1(истина) или 0(лъжа) дали Трайчо е сложил бирата в хладилника, дали е сложил ракията в хладилника и дали има лед в камерата.

**Изход**

На екрана трябва да се изведе дали Трайчо ще пие вкъщи или ще си купи студена бира от магазина. 

**Примери**

Вход: 0 1 1

Изход: Drinks home

Пояснение: Трайчо няма студена бира, но има студена ракия и лед, и затова ще пие вкъщи.

Вход: 0 1 0

Изход: Buys cold beer

Пояснение: Трайчо няма студена бира, но въпреки, че има студена ракия, няма лед. 


## Шоколад (chocolate)
##### https://informatics.msk.ru/mod/statements/view3.php?id=276&chapterid=258#1

Имаме шоколад с размер n x m квадратни блокчета. Интересува ни дали можем да отчупим от шоколада k блокчета с едно разчупване по права линия.

По въведени n, m и k определете дали това може да се случи.

**Примери**

Вход: 3 2 4

Изход: YES

Вход: 3 2 1

Изход: NO


## Трайчо и малкото памет на компютъра му (TraichosPCMemory)
##### https://arena.maycamp.com/practice/open_contest?contest_id=180

Трайчо е запълнил твърдия диск на своя компютър с игри. Но той иска да запише
на компютъра и любимата си песен. Сега трябва да провери има ли място на твърдия
диск да се помести музикалната композиция, която е дълга n минути и m секунди, ако
свободното дисково пространство е k MB, а за запис на една секунда звук са
необходими 16 KB.

Помогнете на Трайчо като напишете програма, която отпечатва
YES, ако може да се помести песента или NO, ако не може. В случай, че песента не се
събира на свободното пространство, да отпечатва колко KB не достигат.

Приемаме, че 1 MB == 1024 KB.

**Вход**

От първия ред се въвеждат стойностите на числата n, m и k, разделени с по един интервал.

**Изход**

На един ред програмата трябва да изведе YES, ако на твърдия диск има място за песента,
или NO, ако няма място. В този случай на втория ред програмата трябва да изведе едно число – броя на KB,
които не достигат.

**Примери**

Вход

4 23 22 

Изход 

YES 

Вход

36 5 6 

Изход

NO 

28496

## Трайчо боядисва осеви линии (roadLines)
##### Национална Олимпиада по Информатика Общински кръг 2008 Е1

Трайчо решил да спечели малко пари и да боядисва осеви линии. От фирмата му дали да боядиса n метра осева линия и му дали четка и кофа боя и ги поставили от където трябва да се боядисва. Трайчо решава, че първо ще боядиса един метър, ще се върне и ще потопи четката в боя, после ще отиде и ще боядиса още един метър, пак ще се върне да вземе боя и пак ще отиде да доядиса още един метър, и така докато боядиса n-тия метър и не се върне обратно до кофата с боя.

Намерете колко метра трябва да измине Трайчо, за да боядиса n-те метра осева линия.

**Вход**

На един ред се въвежда стойността на n.

**Изход**

На един ред програмата трябва да изведе дължината на изминатия от Трайчо път в метри.

**Примери**

Вход: 5

Изход: 30 

## Топ (Rook) *
##### https://informatics.msk.ru/mod/statements/view3.php?id=276&chapterid=254#1
Имаме шахматна дъска и топ, който стои на n-ти ред и m-та колона. Имаме фигура, която стои на x-ти ред и y-та колона.

По въведени n, m, x и y - цели числа - определете дали топа бие фигурата.

**Примери**

Вход: 3 6 5 6

Изход: YES

Вход: 2 2 5 5

Изход: NO

## Офицер (bishop) *
##### https://informatics.msk.ru/mod/statements/view3.php?id=276&chapterid=255#1

Имаме шахматна дъска с офицер, стоящ на n-ти ред и на m-та колона. Определете дали бие полето, разположено на x-ти ред и y-та колона.

Вход: От клавиатурата се въвеждат 4 числа: n, m, x и y.

Изход: Да се изведе YES, ако бие полето, и NO, ако не го бие.

**Примери**

Вход: 1 1 5 5

Изход: YES

Вход: 3 2 2 2

Изход: NO

## Царица (queen) *
##### https://informatics.msk.ru/mod/statements/view3.php?id=276&chapterid=256#1

Имаме шахматна дъска със царица, стояща на n-ти ред и на m-та колона. Определете дали бие полето, разположено на x-ти ред и y-та колона.

Вход: От клавиатурата се въвеждат 4 числа: n, m, x и y.

Изход: Да се изведе YES, ако бие полето, и NO, ако не го бие.